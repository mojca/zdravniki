# Iskalnik po osebnih zdravnikih

Dostop do zdravstva se začne [z izbiro osebnega zdravnika](https://e-uprava.gov.si/podrocja/sociala-zdravje-smrt/zdravje/sociala-osebni-zdravnik.html), pa naj gre za zdravnika družinske medicine, pediatra, ginekologa ali zobozdravnika. Dostopnost zdravnikov in zdravnic družinske medicine je pomanjkljiva v nekaterih delih države, zato mnogi nimajo osebnega zdravnika in s tem otežen dostop do zdravstvenih storitev.

Zavod za zdravstveno zavarovanje Slovenije (ZZZS) redno objavlja [seznam zdravnikov, ki so lahko osebni zdravniki](https://zavarovanec.zzzs.si/wps/portal/portali/azos/ioz/ioz_izvajalci). Pred leti je [Sebastian Pleško](https://plesko.si/) te podatke že objavil v bolj uporabnejši obliki in dobil pozitiven odziv, žal pa se stran potem ni več redno vzdrževala zaradi pogostih sprememb na podatkih ZZZS.

Pri Znanstvenem društvu Sledilnik smo se zato odločili, da te podatke predstavimo v uporabnikom in uporabnicam prijaznejši obliki: preko imenika in iskalnika, kjer lahko uporabniki hitro vidimo dostopnost zdravnikov v naši bližini.

## Ekipa

Sodelavci projekta:

- [Branko Jevtić](https://www.bananica.com) — grafično oblikovanje, spletna stran
- [Jaka Daneu](https://github.com/jalezi) — spletna stran
- [Joh Dokler](https://github.com/joahim) — spletna stran
- [Krištof Zevnik](https://www.zevnik.eu/blog-kristof-zevnik) — FAQ
- [Luka Petravić](https://scholar.google.com/citations?user=gmundjAAAAAJ&hl=sl) — FAQ
- [Luka Renko](https://twitter.com/lukarenko) — podatki, koordinacija
- [Mia Erbus](https://github.com/miaerbus) — spletna stran
- [Miha Eržen](https://github.com/mihaerzen) — spletna stran
- [Mojca Miklavec](https://github.com/mojca) — podatki
- [Sebastian Pleško](https://plesko.si/) — pobuda za storitev
- [Štefan Baebler](https://twitter.com/StefanBaebler) — podatki, spletna stran
- [Veronika Vezjak]() — FAQ


## Pogoji uporabe

Uporaba podatkov in sodelovanje so zaželjeni. [Podatki](https://github.com/sledilnik/zdravniki-data) so zbrani iz virov v javni domeni in jih lahko prosto uporabljate, urejate, predelujete ali vključujete v vse netržne vsebine ob navedbi vira – zdravniki.sledilnik.org. Če ni določeno drugače, velja za vso vsebino na tej strani licenca Creative Commons: [Priznanje avtorstva-Deljenje pod enakimi pogoji 3.0](https://creativecommons.org/licenses/by-sa/3.0/deed.sl).

Za druge oblike sodelovanja nas kontaktirajte na podpora-zdravniki@sledilnik.org.

## Varstvo osebnih podatkov

Podajamo informacije o obdelavah osebnih podatkov po 13. in 14. členu oz. 30. členu Splošne uredbe o varstvu podatkov ter prostemu pretoku podatkov (GDPR) ter o rabi spletnih piškotkov po 157. členu Zakona o elektronskih komunikacijah (ZEKom-1).

Projekt “Zdravniki” obdeluje osebne podatke o osebnih zdravnikih ter podatke o uporabnikih spletne strani.

Podlaga za obdelavo je zasledovanje legitimnih interesov upravljavca (točka (f) člena 6(1) GDPR), in sicer pomoči javnosti pri izbiri osebnega zdravnika.

Upravljavec je Znanstveno društvo Sledilnik, Celovška cesta 111, 1000 Ljubljana, drustvo@sledilnik.org.

## Obdelava podatkov o osebnih zdravnikih

Namen obdelave podatkov o zdravnikih je olajšati postopek iskanja in izbire osebnega zdravnika.

Upravljavec v ta namen zbira in obdeluje naslednje javno dostopne podatke o zdravnikih, pridobljene s spletne strani ZZZS: ime in priimek zdravnika; zdravstveni zavod, v okviru katerega dela, skupaj s kontaktnimi podatki zavoda; podatek o tem, koliko dni na teden delajo v okviru zavoda (“obseg zaposlitve”); število opredeljenih oseb (pacientov) v posameznih starostnih razredih; iz teh številk izračunan glavarinski količnik zdravnika oziroma njegove ali njene ekipe; podatek ali sprejema nove paciente ali ne.

Navedene sezname dopolnjujemo s kontaktnimi podatki posameznih zdravnikov, pridobljenimi z javno dostopnih spletnih strani zdravstvenih zavodov oziroma drugih javno dostopnih virov: e-poštni naslov in telefonska številka.

Obdelave, ki jih upravljavec izvaja na teh podatkih:
zajem podatkov iz vira;
pretvorba v strojno berljivo obliko;
dodatne predelave zaradi lažje uporabe na spletni strani (priprava šifrantov idr.);
odlaganje strojno berljive oblike podatkov na odložišču [GitHub](https://github.com/sledilnik/zdravniki-data);
vizualizacija v obliki imenika osebnih zdravnikov;
vizualizacija v obliki zemljevida osebnih zdravnikov;
možnost iskanja po osebnih zdravnikih.

Osebni podatki se hranijo, dokler so veljavni. Izbris neveljavnih podatkov bo izveden v roku enega leta po zaključku koledarskega leta, v katerem bodo podatki postali neveljavni.

Za varnost podatkov (32. člen GDPR) je poskrbljeno z dvofaktorsko avtentikacijo, ki je potrebna za shranjevanje, spreminjanje in brisanje podatkov na github odložišču. Spletna stran zgolj vizualizira te podatke oziroma omogoča iskanje po njih.

Osebni podatki se posebej ne prenašajo uporabnikom v tretji državi, so pa preko spleta dosegljivi tudi uporabnikom iz tujine kot to velja že za vir podatkov.

## Obdelava osebnih podatkov o obiskovalcih spletne strani

Namen zbiranja in obdelave podatkov o obiskovalcih je zagotavljanje nemotenega delovanja spletne strani ter vodenje statističnih podatkov o obisku spletne strani.

Upravljavec obdeluje naslednje podatke o obiskovalcih strani: IP naslov, čas obiska, podatki o strani, ki jo želi obiskati ter ostale podatke, ki jih v zaglavju vsakega zahtevka pošlje spletni brskalnik uporabnika.

Obdelave, ki jih upravljavec izvaja, ob pomoči njegovih pogodbenih obdelovalcev: ponujanje spletne strani; preverjanje pristnosti uporabnika oziroma preprečevanje dostopa avtomatiziranim orodjem; preverjanje in odvračanje poskusov vdora v spletno stran (IDS/IPS) oziroma onemogočanja delovanja spletne strani (DOS); preverjanje in odvračanje drugih kršitev informacijske varnosti.

Obdelave se izvajajo na strežnikih ponudnika gostovanja, dodatno so zavarovane s pomočjo omrežja za dostavo vsebin (CND) ponudnika Cloudflare. Upravljavec ima z omrežjem Cloudflare in ponudniki strežniškega prostora sklenjene ustrezne sporazume, ki vključujejo tudi podrobnejše informacije o obdelavah osebnih podatkov (28. člen GDPR).

## Piškotki

Uporaba Sledilnika ne bi bila možna brez spletnega servisa CloudFlare, preko katerega pretakamo podatke in ki za svoje nemoteno delovanje na vaš računalnik vstavi en sam piškotek, ki tam ostane največ 30 dni. Več informacij o varovanju zasebnosti [najdete na njihovi spletni strani](https://developers.cloudflare.com/fundamentals/get-started/cloudflare-cookies).